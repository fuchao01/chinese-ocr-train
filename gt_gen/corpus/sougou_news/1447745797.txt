9月21日踏莎行·秋虫（词林正韵）斜目轻嗔，舒眉浅笑，清妆倒比浓妆俏。劝君启步莫停留，春光饱看须年少。绿叶如衣，白云似貌，无时不盼佳人到。夜深北苑觅秋虫，平生不解连环套。9月23日清平乐·秋心（词林正韵）乱云扰扰，野树侵荒草。仍是绿多黄叶少，莫道秋心已老。谁家碧瓦红墙，几只喜鹊翱翔。迎面一轮旭日，娇羞好似新娘。9月25日采桑子·蜀琴（新韵）秋风浩荡山如浪，万里长云。万里长云，漉漉愁心似雨淋。难得日落烟霞散，草露如银。草露如银，冷月无声笑蜀琴。（李白：蜀琴欲奏鸳鸯弦。）9月28日卜算子·秋桂（新韵）又到月圆时，相伴惟秋桂。恍若佳人秀发香，未饮心先醉。把酒眼迷离，举箸食无味。玉盏银瓶琥珀杯，都是相思泪。9月30日人月圆·女神（新韵）凭阑且做逍遥客，日暮叹流云。文王远去，飞熊不遇，渭水垂纶。露凝月落，西风猎猎，今夜无人。倚床默念，几时相见，鼓瑟弹琴。
